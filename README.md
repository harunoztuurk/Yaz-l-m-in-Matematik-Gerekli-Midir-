Yazılım İçin Matematik Gerekli Midir?
Yazılım öğrenmek günümüzde artık internet aracılığıyla daha kolay hale gelmiştir. İnternette ücretsiz olarak çok fazla kaynak bulunmaktadır. Ama bazı insanlar matematikten korktukları için yazılımı da yapamayacaklarını düşünüp vazgeçiyorlar. Uzaktan bakıldığında bir hayli zor ve karmaşık görünen yazılım biraz matematik bilgisiyle daha kolay hale gelebilir. Matematik şart olmasa da size özellikle veri bilimi ve makine öğrenimi alanlarında katkısı olacaktır.

Aslında yazılımda sandığınız gibi bir matematik, okullarda gösterildiği gibi bir matematik de gerekmiyor. Tabi ki de matematik bilmeniz veya matematiksel düşünmenizin size katkıları olur ama yazılımda matematik kesinlikle şart değildir. Bu yüzden yazılıma korkmadan başlayın ve bir an önce kendinizi geliştirin. Yazılımda ilerlediğiniz zaman bazı matematik konularını öğrenmeniz size çok büyük katkılar sağlar ve ilerleme hızınızı arttırır. Size bugün o matematik konularından bahsedeceğim.
Tabi ki de aşağıdaki konulardan önce temel matematiğinizi geliştirmeniz çok daha iyi olur bu sayede aşağıdaki konuları da çok daha kolay öğrenirsiniz.

1.Cebir
Cebir aslında çok geniş bir kavramdır. Öğrenmeniz zor olabilir ama yazılımınıza çok katkı sağlayacaktır. Cebir; denklem, üsler, polinomlar, radikaller, orantı, sayıların teorisini, geometriyi ve analizi içine alan geniş bir matematik dalıdır.

Lineer Cebir :
Doğrusal cebir; doğrusal dönüşümler için gerekli olan doğrular ve düzlemler, vektör uzayları, haritalamalar, doğrusal dönüşümler ve doğrusal denklem takımlarını inceleyen matematik alanıdır. Doğrusal denklem sistemlerinde bilinmeyenleri bulmak için oluşturulmuş bir alandır.

Boole Cebiri:
Boole cebiri veya mantıksal cebir; mantıksal değerler üzerindeki işlemlerle ilgilenen ve ikili değişkenleri birleştiren bir matematik bölümüdür. Dijital mantık devrelerini analiz etmek ve basitleştirmek için kullanılır. değişkenlerin değeri 1(doğru) veya 0(yanlış) olarak kullanılır.

Cebir çok geniş bir alandır ama genel olarak bu konularla ilgilidir. Yazılımda en çok işinize yarayacak konu cebir konusudur. Bu konu ile ilgili internette çok fazla kaynak ve eğitim ücretsiz bir şekilde vardır. Bir kaç eğitim ile anlayıp, kavrayabileceğinizi düşünüyorum. Sonrasında ise yazılımda büyük bir hız kazanacaksınız.

2. İstatistik ve Olasılık
Olasılık ve istatistik; sayısal verilerin toplanması, analizi, yorumlanması ve görüntülenmesini yapan bunlarla ilgili çıkarımlar oluşturulan bir matematik dalıdır.

İstatistik, olasılık teorisiyle yakından bağlantılıdır. İstatistikleri belirli bir olayın meydana gelme olasılığını hesaplamak için kullanırsınız. Örneğin bir kaza için ne kadar kaza olduğunu ve kazalarda ne kadar insan öldüğünü düşünüp kendinizin bir kazada ölme ihtimalinizi hesaplayabilirsiniz.

Tam tersini yapıp istatistiksel çıkarımlarınız için olasılığı da kullanabilirsiniz. Örneğin bir bozuk parayı 100 kere atıp kaç tane yazı veya tura geldiğini hesaplayarak istatistiksel çıkarımlar yapabilirsiniz.

İstatistik ve olasılık konusu da yazılımda biraz ilerledikten sonra özellikle veri bilimi ve makine öğrenimi gibi konularda kesinlikle çok fazla işinize yarayacaktır. Bu konuyu da öğrenmenizin size çok faydası olur.
ÖZET:
Konuyu özetleyecek olursak yazılıma başlarken matematik bilmek gibi bir şart yoktur. Matematik öğrenmeden de yazılım alanında ilerleyebilirsiniz. Ama matematik bilmeniz size çok daha fayda sağlayacaktır.

Öncelikle temel matematik ile giriş yapıp temel işlem becerilerinizi geliştirmenizi öneririm. Sonrasında ise en önemli konu olan cebir konusuna giriş yapın. Cebir çok geniş bir konu olduğu için kendinizi zorlamayın. Sadece temellerini, doğrusal cebiri ve boole cebirini öğrenirseniz size çok katkısı olacaktır. Cebiri öğrendikten sonra istatistik ve olasılık konularını da öğrenirseniz yazılımda da matematik de de büyük gelişme kaydedersiniz. Özellikle bu konular veri bilimi ve makine öğrenimi için önemlidir.


